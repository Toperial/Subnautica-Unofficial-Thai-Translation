# Subnautica-unofficial-Thai-Translate
แปลเกมซับนาวติกะเป็นภาษาไทย โดยจะเน้นการอัพเดตเวอร์ชั่นให้ทันสมัยตามอัพเดตเกมก่อน เพื่อให้ง่ายและไม่สับสนต่อการแปล

###วิธีติดตั้งไฟล์แปลไทยเพื่อเล่น
1. ดาวน์โหลดไฟล์ Thai unofficial.json
2. ย้ายไฟล์ที่ดาวน์โหลดแล้วไปใส่ในโฟลเดอร์เกม ซึ่งโดยปกติแล้วจะอยู่ที่ `C:\Program Files\Steam (x86)\SteamApps\Common\Subnautica\SNUnmanagedData\LanguageFiles` หรือที่อื่นๆ ที่คุณติดตั้งไว้
3. เปิดเกม > เข้า Options > คลิปเปลี่ยนภาษาตรง Language ให้เป็น Thai unofficial

###กฎการแปล
- สัญลักษณ์พิเศษ เช่น `\u00b5`, `{0}`, `{0} / {1}`, `\n` _**ห้ามแปลหรือแก้ไขเด็ดขาด**_ เพราะจะทำให้เกมแสดงผลผิดพลาด
- ชื่อปุ่มต่างๆ บนคีย์บอร์ดหรือบนจอยเกมให้แปลได้เฉพาะปุ่มที่ไม่มีชื่อเฉพาะ เช่น ปุ่มลูกศร, ไกซ้าย, ไกขวา, วงกลม, สี่เหลี่ยม อะไรแบบนี้แปลได้ แต่ปุ่มที่มีชื่อเฉพาะ(มักมีเขียนติดไว้ชัดเจน) เช่น Tab, Backspace, Space, Start, Menu อะไรแบบนี้ไม่ต้องแปลไม่ต้องทับศัพท์ เพราะจะสร้างความสับสนให้ผู้เล่น
- ไฟล์ English.json เป็นไฟล์ต้นฉบับ เอาไว้เทียบดูเท่านั้นห้ามแก้ไข ยกเว้นอัพเดตเป็นเวอร์ชั่นใหม่

###ข้อแนะนำในการแปล
- การแปลชื่อเรียกสัตว์, สิ่งของ, หรือเมนู ควรมีความสม่ำเสมอกัน คือแปลโดยใช้คำให้เหมือนกันในทุกที่ของเอกสาร เพื่อไม่ให้ผู้เล่นเกิดความสับสน
- เพื่อให้ทำตามข้อด้านบนได้โดยง่าย ควรใช้คำแปลใน "รายการคำแปลชื่อ" ที่ด้านล่างสุดของเอกสารนี้ในการแปล
- ถ้าไม่ชอบคำแปลใน "รายการคำแปลชื่อ" ด้านล่างนี้ คุณสามารถแก้ไขคำแปลให้เป็นคำที่คุณเห็นสมควรได้ ไม่ต้องเกรงใจ
- โปรแกรมที่ใช้ในการแปลแบบสะดวกๆ ที่ผมใช้คือโปรแกรมนี้ กดดาวน์โหลดได้เลย >> [Visual Studio Code](https://code.visualstudio.com/Download)
- วิธีดูการเปลี่ยนแปลงที่เร็วที่สุดคือ หลังจากเซฟไฟล์คำแปลแล้ว ให้ออกมาหน้าเมนูหลัก กดเปลี่ยนภาษาเป็นอย่างอื่น ออกมาหน้าเมนูหลัก กลับเข้าไปเปลี่ยนเป็นภาษาเดิม แล้วเข้าเกมใหม่ ไม่ต้องปิดเกม
- แปลๆ มาเหอะ ไม่ต้องคิดมาก ถ้าผิดเล็กน้อยเดี๋ยวผมแก้ไขให้ ถ้าใช้ Github ไม่เป็น แปลแล้วส่งมาให้ผมโดยตรงที่ [Steam](https://steamcommunity.com/id/thaitoptoday/) จะส่งมาเป็นไฟล์หรือลิงก์ก็ได้ เดี๋ยวผมเอามาอัพเดตให้

######ปล. ตอนแรกว่าจะช่วยแปลในโครงการนี้ [prsp/Subnautica-Thai-language](https://github.com/prsp/Subnautica-Thai-language) แต่เห็นเวอร์ชั่นเก่ามาก จะอัพเดตแบบอัตโนมัติก็ทำไม่เป็น จะอัพเดตแบบทำเองก็ดูไม่ไหว เลยตั้งใหม่ซะเลย พวกท่านจะไปช่วยแปลโครงการนั้นก็ได้นะ เพราะเขาทำไว้ค่อนข้างเยอะแล้ว
######ปล.2 หรือจะไปช่วยแปลที่โครงการแปลไทยแบบทางการ ของผู้พัฒนาเกมโดยตรงเลยก็ได้ที่ http://translate.unknownworlds.com/translations

###รายการคำแปลชื่อ
- Aurora = ออโรรา
- Battery = แบตเตอรี่
- Beacon = เครื่องระบุตำแหน่ง
- Cyclops = ไซคลอปส์
- Invemtory = ช่องเก็บของ
- EscapePod = ยานชูชีพ
- Locker = ตู้เก็บของ
- Mobile Vehicle Bay = เครื่องสร้างยานพาหนะแบบพกพา
- Offline = ไม่ทำงาน
- Online = ทำงาน
- Power cell = เพาเวอร์เซลล์
- Quatz = แร่เขี้ยวหนุมาณ
- Storage = ที่เก็บของ
- Subnautica = ซับนาวติกะ
